---
title: Over Mij
blocks:
  - body: >
      # Over Mij


      Mijn naam is Noortje en woon samen met mijn man en 2 dochters in Boekel. 


      Ik heb jarenlange ervaring met werken in de ambulante psychiatrie
      (specialistische GGZ) en het volgen van diverse opleidingen. Door de vele
      opleidingen, ervaringen op persoonlijk vlak en op mijn werk ben ik steeds
      meer gaan geloven in de kracht van het onderbewustzijn. In het
      onderbewustzijn liggen de diepste gedachten, gevoelens, overtuigingen en
      gedragspatronen. Het onderbewustzijn beinvloed onze gedachten en gedrag.
      Vaak zijn we ons bewust van klachten, gedragspatronen en mogelijke
      oorzaken daarvan maar lukt het niet om deze te veranderen of aan te
      passen.


      Ik ben opgeleid tot EMDR-therapeut en hypnotherapeut, twee krachtige
      methoden die worden ingezet om diepgewortelde trauma's, blokkades of
      hardnekkige patronen aan te pakken. Deze technieken pas ik toe in mijn
      eigen *Praktijk Noortje, *maar ook in mijn werk binnen de ambulante
      psychiatrie, waar ik werkzaam ben als Sociaal Psychiatrisch
      Verpleegkundige. Binnen mijn werk in de ambulante psychiatrie ben ik
      werkzaam in een multidisciplinair behandelteam waar gewerkt wordt op basis
      van diagnostiek en behandelplan. Binnen praktijk Noortje werk ik alleen en
      staat diagnostiek niet centraal.


      Praktijk Noortje is ontstaan vanuit mijn verlagen om deze vormen van
      therapie ook aan te bieden buiten de specialistische GGZ en zodoende
      toegankelijk is voor iedereen. Het is mijn missie om samen te kijken naar
      een passende behandeling en te komen tot meer inzicht in balans in jouw
      leven. Of het nu gaat om verwerken van trauma's, het loslaten van
      belemmerende overtuigingen of het hervinden van balans. Ik werk met
      passie, aandacht en toewijding. In elke sessie streef in naar verbinding
      en veiligheid. Ik geloof in de kracht van het brein en het zelfherstellend
      vermogen van de mens. 
    _template: content
---

